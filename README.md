### Informatie voor deelname aan onderzoek

#### De zorg rondom zwangerschap en geboorte: ervaringen en behoeftes van vaders en het effect op de vader-kind binding

##### 1.	Inleiding

Geachte heer,

In deze informatiebrief vragen wij u of u wilt meedoen aan (medisch-) wetenschappelijk onderzoek. Meedoen is vrijwillig. U krijgt deze informatiebrief omdat u zorg draagt over een jong kind of uw partner recent bevallen is.

U leest in deze brief waar het onderzoek over gaat. 
Ook leest u wat het voor u betekent als u aan het onderzoek deelneemt. 

Heeft u belangstelling?
-	Lees deze informatiebrief dan aandachtig door.
-	Stel vragen aan de onderzoeker die u deze informatie geeft.

Wilt u meedoen?
U kunt dit aan het einde van deze informatie aangeven. 


##### 2.	Algemene informatie
Het onderzoek is opgezet door de afdeling Verloskunde en Gynaecologie van het Erasmus MC.
Het onderzoek wordt uitgevoerd door artsen/onderzoekers van de afdeling Verloskunde en Gynaecologie van het Erasmus MC in Rotterdam.

De Niet WMO Toetsingscommissie Erasmus MC heeft beoordeeld of dit onderzoek onder de reikwijdte van de Wet medisch-wetenschappelijk onderzoek met mensen (WMO) valt of niet en heeft het onderzoek inhoudelijk beoordeeld.

##### 3.	Wat is het doel van het onderzoek?
Het doel van het onderzoek is om de ervaringen van vaders in kaart brengen met betrekking tot de zorg rondom de zwangerschap en bevalling. Hiermee bedoelen wij de zorg die geleverd wordt in verloskundige praktijken en ziekenhuizen gedurende de zwangerschap, tijdens de bevalling en bij nacontroles. Daarnaast willen wij inzicht krijgen in de relatie van de mate van betrokken worden door zorgverleners met de vader-kind binding. Hiervoor worden vaders gevraagd om eenmalig een vragenlijst in te vullen. Door middel van deze bevindingen willen wij context leveren voor het belang van het betrekken van vaders in de zorg rondom zwangerschap en bevalling en hopen wij handvaten te kunnen leveren aan zorgverleners. 

##### 4.	Hoe verloopt het onderzoek en wat betekent dat voor u?
Deelname aan onderzoek betekent dat u eenmalig een vragenlijst invult. De vragenlijst bestaat uit een aantal vragen over u, uw kind en uw partner, vragen over uw ervaringen in de zorg rondom zwangerschap en bevalling en vragen over het contact met uw kind. De vragenlijst is anoniem en invullen kost ongeveer 10-15 minuten.
Wanneer u deelneemt aan het onderzoek, betekent dit dat wij uw gegevens verzamelen en gebruiken. Welke gegevens dat zijn en hoe wij deze gegevens verzamelen, gebruiken en beschermen, leest u in paragraaf 7 en 8.

##### 5.	Wat zijn de voordelen en de nadelen als u meedoet aan het onderzoek?
U heeft zelf geen (direct) voordeel van meedoen aan dit onderzoek. Uw deelname kan wel bijdragen aan meer kennis over hoe zorgverleners in de toekomst om moeten gaan met vaders tijdens de zwangerschap en bevalling van hun partner. U kunt invloed hebben op hoe deze zorg vorm krijgt. 
De nadelen van deelname zijn dat het u tijd kost.

##### 6.	Als u niet mee wilt doen of wilt stoppen met het onderzoek
Deelname aan het onderzoek is geheel vrijwillig. Alleen indien u wilt meedoen, geeft u hier voor digitale toestemming aan het einde van deze informatie. 
U kunt altijd stoppen met het onderzoek. Wij vragen u wel dit zo snel mogelijk aan de onderzoeker te melden. U hoeft daarbij niet te zeggen waarom u stopt. 

##### 7.	Welke gegevens verzamelen wij? 
We verzamelen, gebruiken en bewaren de vragenlijsten. Ook verzamelen, gebruiken en bewaren we uw contactgegevens om contact met u op te kunnen nemen. 

##### 8.	Wat doen we met uw gegevens?

##### Waarom verzamelen, gebruiken en bewaren we uw gegevens?
We verzamelen, gebruiken en bewaren uw gegevens om de vragen van dit onderzoek te kunnen beantwoorden. Ook verzamelen, gebruiken en bewaren we uw contactgegevens om contact met u op te kunnen nemen. 

Wij willen de resultaten van het onderzoek publiceren. Dat betekent dat we in (vak)tijdschriften en rapporten beschrijven wat we geleerd hebben. 

We delen de gegevens van vragenlijst niet. Sommige mensen kunnen uw (anonieme) vragenlijst antwoorden bekijken. Soms is dat nodig om de kwaliteit van het project na te gaan.
Deze mensen zijn: onderzoekers van de afdeling Verloskunde en Gynaecologie van het Erasmus MC, een controleur die voor het Erasmus MC werkt en medewerkers van de Inspectie Gezondheidszorg en Jeugd.

##### Hoe beschermen wij uw privacy?
Om uw privacy te beschermen worden uw gegevens volledig anoniem verzameld. Uw gegevens zijn niet te herleiden naar u als persoon. Als we uw gegevens verwerken of delen, blijven deze anoniem. In rapporten en publicaties over het onderzoek kan niemand terughalen dat het over u ging.

In de toekomst kan uw document zonder uw naam misschien worden gebruikt voor een ander project.
Uw persoonlijke gegevens worden niet verzameld.

##### Hoe lang bewaren we uw gegeven?
We bewaren de anonieme gegevens 15 jaar na afloop van het onderzoek in het Erasmus MC. Dat is de wettelijke bewaartermijn. Het Erasmus MC houdt zich daaraan.

##### Mogen we uw gegevens gebruiken voor ander onderzoek? 
Uw gegevens kunnen na afloop van dit onderzoek ook nog van belang zijn voor ander wetenschappelijk onderzoek op het gebied van het betrekken van vaders in de zorg rondom zwangerschap en bevalling. Daarvoor zullen uw gegevens 15 jaar worden bewaard in het Erasmus MC. Op het toestemmingformulier kunt u aangeven of u dit goed vindt. Geeft u geen toestemming? Dan kunt u nog steeds meedoen met dit onderzoek. 

##### Kunt u uw toestemming voor het gebruik van uw gegevens weer intrekken?
U kunt uw toestemming voor het gebruik van uw gegevens op ieder moment intrekken. Dit geldt voor het gebruik in dit onderzoek en voor het gebruik in ander onderzoek. Indien u uw toestemming intrekt, dan mogen de onderzoekers de al verzamelde gegevens nog wel gebruiken.  

##### Toestemming voor het delen van gegevens met externe partijen 
We willen de gegevens van het onderzoek ook in de toekomst graag zo goed mogelijk gebruiken. Daarom vragen we uw toestemming om in de toekomst de gegevens anoniem (uw naam is dus niet te herleiden) te kunnen delen met andere onderzoeksinstituten. 
Wij vragen u op het toestemmingsformulier apart toestemming voor het doorsturen van uw anonieme gegevens. Wanneer u die toestemming niet geeft, kunt u toch meedoen met dit onderzoek. 

##### Mogen wij u na dit onderzoek opnieuw benaderen voor een vervolgonderzoek? 
Wanneer dit onderzoek is afgelopen, doen we misschien een vervolgonderzoek. We willen u dan mogelijk benaderen met de vraag of u weer deel wilt nemen. Op het toestemmingsformulier kunt u aangeven of u ons toestemming geeft u opnieuw te benaderen.

##### Wilt u meer weten over uw privacy?
Wilt u meer weten over uw rechten bij de verwerking van persoonsgegevens? Kijk dan op 
https://www.autoriteitpersoonsgegevens.nl/nl/over-privacy/persoonsgegevens. 
Als u vragen of klachten heeft over uw privacy, raden we u aan om deze eerst te bespreken met het onderzoeksteam. U kunt ook naar de Functionaris Gegevensbescherming van het Erasmus MC gaan. Of u dient een klacht in bij de Autoriteit Persoonsgegevens. 

##### 9.	Krijgt u een vergoeding voor meedoen?
Als u deelneemt de vragenlijst ontvangt u hier geen vergoeding voor.

##### 10.	Heeft u vragen?
Dit onderzoek is beoordeeld door de Niet-WMO Toetsingscommissie Erasmus MC. Volgens deze commissie valt dit onderzoek niet onder de Wet medisch-wetenschappelijk onderzoek met mensen. Bij vragen over dit onderzoek kunt u contact opnemen met de onderzoeker. De contactgegevens vindt u in bijlage A.


Met vriendelijke groet,


Het onderzoeksteam


#### Bijlage A: Contactgegevens

##### Hoofdonderzoeker:
A. Gommer
Erasmus MC, afdeling Verloskunde en Gynaecologie 
Postbus 2060, 3000 CB Rotterdam 
Telefoon: 06-19491036 
a.gommer@erasmusmc.nl

##### Medeonderzoeker:
Dr. H.H. Bijma 
Erasmus MC, afdeling Verloskunde en Gynaecologie 
Postbus 2060, 3000 CB Rotterdam 
Telefoon: 010 - 703 61 09 
h.bijma@erasmusmc.nl  
 
##### Klachtencommissie Erasmus MC:  
Bij klachten kunt u contact opnemen met de Klachtencommissie van het Erasmus MC via het digitale klachtenformulier via www.erasmusmc.nl/nl-nl/patientenzorg/klachtenopvang-enklachtenbemiddeling of telefonisch via telefoonnummer 010-704 41 08. 

##### Functionaris voor de Gegevensbescherming van het Erasmus MC 
De Functionaris voor de Gegevensbescherming van het Erasmus MC is bereikbaar via het secretariaat van de afdeling Juridische Zaken. 
E-mail: functionaris.gegevensbescherming@erasmusmc.nl  
Telefoon: 010-703 4986 

##### Voor meer informatie over uw rechten: 
Voor meer informatie of bij vragen over uw rechten kunt u contact opnemen met de functionaris voor de Gegevensbescherming of met de Autoriteit Persoonsgegevens.
